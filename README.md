# LEDENA
Tento repozitář obsahuje program LEDENA (LExical DENsity Analyser), který počítá lexikální hustotu českých textů. Lexikální hustotou se rozumí poměr
mezi slovy plnovýznamovými (autosémantiky) a všemi slovy v textu (jeho délkou). Za slova neplnovýznamová (synsémantika) se považují zájmena, předložky, spojky a částice.
Jejich soupisy jsou k dispozici v softwarové dokumentaci. Program také počítá index MALD (Moving-Average Lexical Density), který vyčísluje lexikální hustotu v úsecích textu o předem stanovené délce (tzv. oknech). Výsledná hodnota MALD je pak rovna průměru těchto dílčích lexikálních hustot.

K používání programu není potřeba Python ani instalace; spouští se kliknutím na soubor „ledena.exe“. Je možné, že spuštění programu bude bránit antivirus počítače.

Veškeré problémy s fungováním programu oznamujte, prosím, na adresu michal.mistecky@osu.cz.

Prosím, citujte tento software. 
